---
published: true
permalink: /
layout: hero
filename: index.md
title: آزمایشگاه مدلسازی فرآیند دانا
desc: آزمایشگاه دانا، یک پروژه متن باز جهت توسعه نرم افزار مدلسازی فرآیند، براساس معادلات و با اهداف آموزشی می باشد
---

[![Go to server website](/assets/img/DANA_ServerSmall.png "DANA-Laboratory Client Site")](/DANA-Laboratory.jl)
[![Go to client website](/assets/img/DANA_ClientSmall.png "DANA-Laboratory Server Site")](/DANA-Laboratory.java)

##1. مقدمه

مدلسازي تجهيزات فرآيندي در صنعت مهم نفت يکي از رهيافت هاي بنيادي جهت کسب دانش فني و توسعه نرم افزاري اين صنعت به شمار مي آيد. 
 فعاليت بخش هاي مختلف اين صنعت نظير طراحي، بهينه سازي، مديرت پروژه ها و کنترل فرآيند بدون در اختيار داشتن نرم افزارهاي تخصصي لازم امکان پذير نمي باشند.
 اما توسعه نرم افزارهاي کاربردي نياز به طراحي ماژولهاي زيربنايي مانند مدلسازي تجهيزات، شبيه سازي فرآيند، محاسبه خواص ترموفيزيکي سيالات فرآيندي و واسط هاي کاربري مربوطه دارد و
 توسعه چنين نرم افزارهايي حوزه هاي وسيعي از علوم مهندسي را به یاری مي طلبد.
 محاسبات عددي، ترموديناميک، مکانيک سيالات، طراحي مبدلها، توبربوماشين بخشي از تخصصهاي لازم در مهندسي مکانيک مي باشد که حضورشان لازمه طراحي مدلهاي مناسبي از تجهيزات فرآيندي مي باشند.
 دروس تخصصي در مهندسي شيمي، کامپيوتر و برق نيز در بخشهاي مهمي از پياده سازي چنين نرم افزارهايي کاربرد دارند.


- **متن باز و نرم افزارهای مدلسازی فرآیند**

 در دهه اخير و با گسترش موفقيت آميز سيستم عامل لينوکس براساس اجازه نامه متن باز و سپس سيستم عامل اندرويد، که دو پروژه بسيار موفق متن باز مي باشند،
 توجه برنامه نويسان و توسعه دهندگان نرم افزار به مزاياي اين راهکار نو در توسعه نرم افزار جلب شده است.
 در حال حاضر در کليه حوزه هاي برنامه نويسي ميتوان برنامه هاي مختلفي که با راه کار متن باز توسعه يافته اند را مثال زد.
 در بسياري از اين موارد حاميان اين نرم افزارها، شرکت هاي بزرگ صنعتي، دانشگاهها يا دولت ها مي باشند، و در بعضي از موارد نيز پروژه ها بصورت خود جوش از گفتگوهاي و تبادل نظرها در شبکه اينترنت بيرون آمده اند.
 درخصوص نرم افزارهاي مدلسازي فرآيند و عناوين مرتط به آن نيز مي توان نرم افزارهاي مختلفي را که در قالب پروژه هاي متن باز توسعه يافته اند، مثال زد.

- **چرا دانشگاهها از پروژه های بزرگ متن باز حمایت می کنند؟**

 دانشکده ها و دانشگاهها مي توانند با تعريف پروژه هاي نرم افزاري کاربردي در حوزه هاي فرا رشته اي چارچوبي مشخص جهت تعريف پروژه هاي متنوع دانشجويي در سطوح مختلف تحصيلي فراهم آورد.
 برآيند پروژه هاي مختلف در ميان مدت توسعه يک نرم افزار خاص مي باشد.
 ممانعت از دوباره کاري و تکرار پروژه هاي نرم افزاري ، انتقال دانش از طريق کدهاي نرم افزاري، تقويت روحيه پژوهشي و کارگروهي از ديگر مزاياي سرمايه گذاري دانشگاهها و مراکز آموزشي و پژوهشي در نرم افزارهاي متن باز مي باشد.

- **کارکرد نرم افزار مدلسازی فرآیند در مراکز آموزشی وابسته به صنعت نفت چیست؟**

 از طرف ديگر صنعت نيز ميتواند همگام با دانشگاهها از مزاياي توسعه چنين نرم افزارهايي در سطوح مختلف بهره برد، يکي از کاربردهاي مستقيم اين نرم افزارها، توليد ابزارهاي نرم افزاري کمک آموزشي مي باشد که مي توانند در آموزشگاههاي وابسطه به صنعت نفت جهت آموزش پرسنل شاغل و کارآموزان استفاده گردند.
 طراحي ماژولهاي آموزشي اختصاصي جهت ارائه مثالهاي عددي، نمايش کارکرد يک تجهيز يا مجموعه اي از تجهيزات فرآيندي و عناويني از اين دست به صورت سفارشي همراه و با توضيحات فارسي مي تواند کمک شاياني در آموزش مفاهيم تحليلي، روابط ترموديناميکي و اثرات پارامترهاي مختلف بر بازده یک فرآيند یا تجهيز خاص فرآيندي نمايد.
 فقدان چنين نرم افزارهايي در حال حاضر کلاسهاي آموزشي را فاقد امکانات لازم جهت ارائه مثالهاي عددي مينمايد زيرا در مورد تجهيزات صنعتي تعداد پارامتر ها و متغييرها و حجم محاسبات لازم جهت رسيدن به يک نتيجه قابل قبول بيش از حوصله دوره هاي کوتاه مدتي است که جهت آشنايي پرسنل برگزار مي گردد.

----------------

##2. بررسی نرم افزارهای مرتبط

- **ASPEN Technology یک شرکت موفق در تولید نرم افزار مدلسازی فرآیند**

شرکت [Aspen Technology](http://www.aspentech.com) در سال 1981 توسط دکتر لري ايوانز Dr. Larry Evans يکي از اساتيد دانشگاه MIT در رشته مهندسي شيمي تاسيس شده است
و مهمترين محصول آن نرم افزار Aspen در شبيه سازي فرآيند مي باشد.
درآمد اين شرکت در سال 2011 معادل 166 ميليون دلار بوده است که طي دو سال در شرايط بحران اقتصادي به بيش از 311 ميليون دلار رسيده است.
 اين شرکت طي 3 سال بيش از 200 ميليون دلار هزينه تحقيق و توسعه نموده است نشان دهده اهميت پژوهش در توسعه اين صنعت مي باشد.
 سود خالص آن در سال مالي 2013، پس از کسر ماليات بيش از 45 ميليون دلار بوده است.
 اين شرکت تا کنون از فروش لايسنس 1.67 ميليارد دلار درآمد داشته و درآمد آن از محل فروش نرم افزار در سه ماهه اول سال مالي 2014 78.7 ميليون دلار بوده است که بيش از 90% درآمدهاي آنرا طي اين دوره شامل مي شود.
 ارزش اين شرکت در بازار بورس NASDAQ در زمان تهيه اين گزارش بيش از 3.7 ميليارد دلار (قابل مقايسه با جمع ارزش بازار پتروشيمي اراک و خارک ميليارد دلار) است.
 اعداد و ارقام بالا نشان دهنده گردش مالي سرشار در صنعت توليد نرم افزارهاي شبيه سازي فرآيند و اهمیت پژوهش در توسعه این نرم افزارها مي باشد که فرصت هاي بسياري جهت سودآوري فرآهم مي آورد.

- **دانشگاه Carnegie و نرم افزار [ascend](http://ascend4.org)**

 يک پروژه نرم افزار متن باز است که توسط دانشگاه Carnegie در پنسيلوانيا امريکا حمايت ميشود.
اين پروژه از سال 1978 شروع شده است و توانايي تحليل مدلهاي غير خطي، بهينه سازي و حل معادلات ديفرانسيل را دارد.
يک تفاوت عمده اين نرم افزار جدا کردن بخش مدلساز از تحليلگر مي باشد که امکان کار را به صورت مجزا براي برنامه نويسان محاسباتي و مدلسازان فراهم مي آورد.
 در حال حاضر آخرين نسخه اين نرم افزار به همراه کتابخانه اي از مدلهاي تعريف شده بصورت رايگان از طريق اينترنت در دسترس همگان مي باشد.
 اساس مدلسازي در اين نرم افزار تعريف معادلاتي است که اثر يک تجهيز را بر فرآيند تعريف مي کنند.
 تعريف اين معادلات توسط زبان مدلسازي ويژه اي که خاص اين برنامه ميباشد، صورت ميگيرد.

- **[EMSO](http://www.enq.ufrgs.br/trac/alsoc) حاصل تلاش اساتید و دانشجویان برزیل**

 EMSO simulator، يک نرم افزار شبيه ساز که اساس کار آن تعريف معادلات مي باشد.
 هر چند اين نرم افزار متن باز به شمار نمي آيد اما رايگان می باشد و مجموعه مدلهاي آن بصورت آزاد جهت استفاده منتشر مي گردد.
نرم افزار توانايي تحليل ديناميکي، مدلسازي سيستم هاي کنترل فرآيند را دارا ميباشد. حامي اين نرم افزار دانشگاه Federal University of Rio Grande do Sul از کشور برزيل مي باشد.

- **یک نرم افزار مستقل و متن باز [DWSIM](https://github.com/DanWBR/dwsim3)**

 DWSIM، يک نرم افزار مستقل مدلسازي فرآيند که توسط دو برنامه نويس توسعه يافته و پشتيباني مي شود.
 اين نرم افزار بوسيله زبان برنامه نويسي VB.NET نوشته شده است.

- **[OpenModelica](https://www.openmodelica.org/‎) ابر مدلساز متن باز**

  OpenModelica، يک نرم افزار متن باز مدلسازي عمومي جهت تعريف مدلهاي رياضي و تحليل معادلات حاصل است.

- **MKL & Modelyze**

 باوجود توسعه شگرف نرم افزارها، اين دانش هنوز نو و بديع جلوه ميکند لذا در سالهاي اخير مقالات و پايان نامه هاي بسياري در زمينه روشهاي مدلسازي در سطوح مختلف منتشر شده است.
 پايان نامه پروفسور David Broman سال 2010 جهت اخذ دکتري علوم و تکنولوژي، تلاشي است جهت توسعه يک زبان مدلسازي پژوهشي و سطح بالا بصورتي که در عين ساده و سبک بودن توانايي هاي زبان Modelica را در تعريف مدلها خود داشته باشد، مدلهاي انعطاف پذير و قابل استفاده مجدد باشند.
 حاصل کار معرفي زبان MKL مي باشد 
[Modelyze](https://github.com/david-broman/modelyze) يک مترجم آزاد ميباشد که براساس همين ايده طراحي شده 
است.

- **Hydra**

نمونه ديگري از تلاشها جهت توسعه ابزارهاي پيشرفته مدلسازي، توسط پرفسور GEORGE GIORGIDZE از دانشگاه ناتينگهام صورت پذيرفته است.
زبان [Hydra](https://github.com/giorgidze/Hydra) حاصل کار وي مي باشد.
اين زبان بصورت متن باز از طريق اينترنت در دسترس مي باشد.

- **EML**

مخفف EMSO Model Library می باشد. [EML](http://www.enq.ufrgs.br/trac/alsoc/wiki/EML) به صورت متن باز منتشر می گردد و آخرین نسخه آن از [ufrgs](http://www.enq.ufrgs.br/trac/alsoc/changeset/latest/trunk?old_path=/&format=zip) قابل دسترس می باشد.
استاندارد تعریف مدلها در این مجموعه مشابه زبان مدلسازی Modelica است.

- **Julia Language**

يک زبان تخصصي جهت انجام محاسبات عددي مي باشد. 
از ويژگي هاي آن سادگي و سرعت بالا در انجام محاسبات است. اين زبان قابليت هاي سطح پايين مانند عمليات رياضي بر روع اعداد و بردارها را با سرعت و دقت بالا (قابل مقايسه با C يا Fortran) انجام مي دهد و توانايي هاي سطح بالايي در پردازش موازي و ارائه سرويس بر روي شبکه را پشتيباني مي کند. 
نحوه کمپايل آن JIT مخفف (Just in Time) مي باشد. به اين معنا که برگرداندن کدها به زبان ماشين در زمان اجرا و توسط LLVM مخفف (Low-Level Virtual Machine) انجام مي شود.
از جمله ويژگي هاي مهم اين زبان پشتيباني از عبارات رياضي (Expressions) بصورت يک شيئ داخلي است.
اين زبان برنامه نويسي مورد حمايت دانشگاه MIT مي باشد و [پروفسور جانسون](http://math.mit.edu/~stevenj) استاد رياضي پيشرفته اين دانشگاه از مديران فعال پروژه زبان برنامه نوسي Julia است.
انتشار اين زبان برنامه نويسي آن بصورت متن باز بوده و جهت دسترسي به آخرين اطلاعات به آدرس [سايت رسمي](http://julialang.org/‎) مراجعه نماييد. 
جهت اطلاع از نحوه استفاده از زبان برنامه نويسي Julia در دانشگاه MIT به پروژه متن باز [Julia for Numerical Computation in MIT Courses](https://github.com/stevengj/julia-mit/) مراجعه نماييد.
جهت سهولت در کد نويسي و دريافت آخرين پکيج ها بهتر است برنامه نويسي را در محيط [julia studio](http://forio.com/products/julia-studio) انجام دهيد.

----------------

##3. کلید واژگان اصلی پروژه دانا
پروژه دانا را می توان توسط 4 کلید واژه اصلی ذیل از پروژه های مشابه متمایز نمود

- **آموزش کارکنان و کارآموزان (Educational proposes for plant employee and trainees)**

	یکی از انگیزه های اصلی در شروع پروژه دانا، فقدان نرم افزار کابردی جهت کمک به آموزش شاغلین و کارآموزان شرکت های پتروشیمی یا صنایع دیگر وابسته به نفت بوده است.کاربرد چنین نرم افزاری در کلاسهای آموزشی به عنوان ابزاری جهت ارائه مثالهای عددی، یا ابزاری چهت نمایش یک فرآیند خاص نحوه عملکرد، تجهیزات فرآیندی، اثر تغییر یک پارامتر بر عملکرد فرآیند می باشد.
- **مدلسازی بر پایه معادلات (Equation based modeling)**

	رهیافت آموزشی در طراحی نرم افزار، طراح را در انتخاب بهترین روش مدلسازی یاری می رساند. مدلسازی بر اساس معادلات دو مزیت مهم برای پروژه به همراه خواهد داشت:

	1- جدا سازی ماژولهای مربوط به تحلیل از مدلها که امکان ویرایش مدلها را به راحتی فرآهم می نماید

	2- تسهیل در تحلیل مدلهای دارای فیدبک  

- **زبان برنامه نویسی Julia**

	انتخاب یک زبان برنامه نویسی مناسب جهت پیاده سازی سرور نرم افزار از چالشهای مهم زمان طراحی می باشد. ویژگی های پیشرفته زبان برنامه نویسی Julia در کنار سرعت، سادگی، متن باز بودن و حضور اساتید برجسته دانشگاه MIT در مدیریت این زبان ریسک انتخاب آنرا به عنوان یک زبان برنامه سازی جدید کاهش میدهد. شاید گزینه های مناسب دیگر Cpp، C_Sharp، Python، Fortran، Java یا Matlab باشند.
	جدول زیر با توجه به اولویت های مورد نیاز در انتخاب زبان برنامه نویسی مناسب برای پیاده سازی سرور دانا، چند گزینه را مقایسه می نماید:

نام زبان | قابليت هاي محاسباتي در هسته | سادگي در يادگيري و استفاده | سرعت و دقت در انجام محاسبات | پشتيباني از روشهاي پيشرفته در برنامه نويسي | دسترسي به توابع خارجي مورد نياز | توسعه يافتگي، وجود منابع آموزشي گسترده | توانایی تولید سرور دانا
---:|:---:|:---:|:---:|:---:|:---:|:---:|:---:
Julia|[X]|[X]|[X]|[X]|[X]|[ ]|[X]
Cpp|[ ]|[ ]|[X]|[X]|[X]|[X]|[X]
Fortran|[ ]|[X]|[X]|[ ]|[X]|[X]|[ ]
Java|[ ]|[ ]|[ ]|[X]|[ ]|[X]|[X]
Matlab|[X]|[X]|[X]|[ ]|[X]|[X]|[ ]
Python|[ ]|[X]|[ ]|[X]|[X]|[ ]|[X]
C_Sharp|[ ]|[ ]|[X]|[X]|[X]|[X]|[X]

جدول فوق نشان می دهد از بین گزینه های متفاوتی که جهت طراحی سرور نرم افزار وجود دارد بهترین گزینه زبان برنامه نویسی Julia می باشد.

- **متن باز (Open source)**

واژه متن باز یا نرم افزار آزاد تاکیدی است بر به رسمیت شناختن حق کاربران در تغییر، توسعه و انتشار نرم افزار، انتخاب این رهیافت جهت توسعه نرم افزار دانا مشوقی است برای دانشچویان، پژوهشگران و اساتید جهت مشارکت در توسعه این پروژه.
 
----------------

##2. تعاریف

----------------

##3. راهنماها

----------------

##4. ابزارها 

- **کنترل کد برنامه**

    هر چند دریافت کدهای نرم افزار و انجام تغییرات تنها با استفاده از امکانات سایت GitHub امکان پذیر میباشد اما جهت مشارکت بشتر نیاز به نصب و به کارگیری ابزار Git بصورت Local می باشد.
نرم افزار Git یک ابزار متن باز است که در ابتدا جهت کار بر کد سیستم عامل لینوکس تکمیل شده است و به تدریج کابران از آن جهت مدیرت کدهای متن باز بطور گسترده استفاده کرده اند، سایت GitHub واسطی اینترنتی جهت کاربا Git میباشد. شما میتوانید نرم افزار [Git](http://git-scm.com/download/win) را دریافت کرده و نصب نمایید.
جهت ارتباط موثر با GitHub میتوانید از واسط کاربری ذیل استفاده نمایید:
[GitHubSetup](http://github-windows.s3.amazonaws.com/GitHubSetup.exe)
در صورت نصب واسط کاربری GitHub نرم افزار Git هم بصورت خودکار نصب خواهد شد.
نرم افزار Git را با ظاهری لینوکسی و قابلیت های بیشتر می توانید از <http://msysgit.github.io/> دریافت نمایید.

- **برنامه نویسی**

علاوه بر ابزارهای تخصصی زبانهای مختلف برنامه نویسی [Notpadpp](notepad-plus-plus.org/‎) یکی از ابزارهای محبوب متن باز میباشد. بعد از نصب این نرم افزار جهت برنامه نویسی به زبان Julia [Julia Syntax Highlighting for Notepadpp](/assets/Resources/julia.xml) را در از Notpadpp->View->User-Defined Dialogue اضافه نمایید.  

----------------

##5. مراجع

----------------

##6. مثالها


**For Developers: [View all appendices](http://github.com/{{ site.repo_name }}/) (and source)**‎
