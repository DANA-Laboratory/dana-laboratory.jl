یکی از روشهای محاسبه خواص واقعی گازها، تعریف یک مسیر فرضی مبتنی بر کاهش فشار گاز تا حد گاز ایدآل میباشد
، با این روش میتوان خواص گاز را به خواص همان گاز در شرایطی که معادله حالت آن با گاز ایدآل مطابقت داشته باشد نسبت داد و 
از این ترفند به منظور محاسبه خواص یک گاز واقعی استفاده کرد.
بعلاوه بسیاری از ضرایب مهم و مورد نیاز در محاسبات خواص گازها تنها در شرایط گاز ایدآل در دسترس میباشند و نرم افزار باید توانایی
استفاده از این ضرایب برای محاسبه مقادیر درست در شرایط واقعی را داشته باشد.  
توانایی در محاسبه دقیق خواص گاز ایدآل لازمه هر نرم افزار شبیه سازی فرآیندی میباشد.
ماژول ذیل مدلی مبتنی بر معادلات برای رفتار یک گاز کامل تعریف میکند.
این مدل دارای 11 معادله میباشد که در دو حالت تقریب چندجمله ای و هایپربولیک از تغییرات ظرفیت گرمایی، خواص گاز را تعیین میکنند.
این 11 معادله شامل 8 معادله مستقل میباشند.
تعداد متغییرهای اصلی و کمکی جمعا 10 عدد میباشد که دستگاه معادلات را میتوان با تعیین 2 متغییر برای محاسبه 6 مجهول حل نمود.